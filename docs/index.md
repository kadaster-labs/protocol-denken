---
title: Start
---
**Denken in protocollen** of **protocol-denken** is een eigen term. Het is een toekomstvisie en
perspectief gebaseerd op de geschiedenis en evolutie van technologie, internet en het digitale
tijdperk. Als we naar deze [evolutie van papier naar digitaal](./papier-naar-digitaal.md) kijken en
de ontwikkeling van vandaag trachten te projecteren, dan kunnen we een aantal zaken herkennen die de
ontwikkeling van de toekomst gaan vormen. 

We herkennen ontwikkelingen die lijken op het ontstaan van het internet en het web. Destijds zijn
internet protocollen ontwikkeld die 'erg dun' ontworpen zijn, terwijl de protocollen van vandaag
juist 'dikke protocollen' zijn. We maken stappen om [automatisering](./automatisering.md) verder
door te voeren in onze processen. Data staat steeds meer centraal en de herkomst en [ontstaan van
data](./ontstaan-van-data.md) wordt steeds belangrijker en daarmee ook de [taal en
semantiek](./taal-en-semantiek.md).

De uitwisseling van data is onderdeel van de digitale samenleving. Dat gaat verder dan het verbinden
van computers tot het ontstaan van het internet en bouwt daarop voort. Maar wel met uitgebreidere
voorwaarden en striktere uitvoering van de regels waaronder data ontstaat en uitgewisseld wordt. Een
dik protocol dus. En aangezien data uitwisseling altijd tussen meerdere partijen plaatsvindt (anders
is het geen data uitwisseling :grin:) is het samen ontwikkelen van deze protocollen randvoorwaarde.
Sterker nog, om vertrouwen te hebben in de data uitwisseling en de data zelf (incl. het ontstaan,
herkomst, etc) is het noodzakelijk dat ook deze protocollen open zijn, zoals ook de internet
procotollen open zijn. Open Source en Open Standaarden zijn hierin de manier van werken voor het
ontstaan en ontwikkelen van deze protocollen.

Er tekenen zich een aantal **[oplossingen](./oplossingen.md)** af. Dat geeft suggesties voor een
**[droombeeld](./oplossingen.md#droombeeld)** waarin **[gebeurtenisgedreven
registers](./oplossingen.md#gebeurtenisgedreven-registers)** in **[open
samenwerking](./oplossingen.md#open-samenwerken)** in een **[netwerk van
datastromen](./oplossingen.md#netwerken--datastromen)** worden ontworpen en bestaan. Dit is **denken
in protocollen** in het kort.

> protocol-denken is ontstaan in het team <a
> href="https://www.kadaster.nl/zakelijk/over-ons/innovatie" target="_blank">Emerging Technology
> Center</a> van het <a href="https://kadaster.nl" target="_blank">Kadaster</a>.  Daarom dank en eer
> aan <a href="https://www.linkedin.com/in/btazrouti/" target="_blank">Badreddine Tazrouti</a>, <a
> href="https://www.linkedin.com/in/koenhuisstede/" target="_blank">Koen Huisstede</a>, <a
> href="https://www.linkedin.com/in/nickvapeldoorn/" target="_blank">Nick van Apeldoorn</a> en <a
> href="https://marcvanandel.nl" target="_blank">Marc van Andel</a> voor de ontwikkeling van deze
> ideeÃ«n en het 'bestuiven' van dit concept! :heart:
